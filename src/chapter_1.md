# Úvod do jazyka C

C je **programovací jazyk**, který nabízí **přístup k systémovým prostředkům** při zachování vysoké úrovně kontroly nad výsledným strojovým kódem. Tento jazyk umožňuje programátorovi psát kód blízký **instrukcím procesoru**, což vede k **velmi efektivnímu a snadno optimalizovatelnému výsledku**. Díky tomu jazyk C historicky nahradil dříve používané **symbolické jazyky (např. assembly)** v mnoha oblastech systémového a aplikačního programování.

V současnosti se jazyk C používá především k programování **systémových aplikací či vestavěných systémů**, kde jsou **výkon a optimalizace kritickými aspekty** daných řešení. Jazyk je také hojně využíván v **akademickém prostředí**, kde opět hraje klíčovou roli **optimalizace a výkon**.

Jazyk C je:

- **kompilovaný** – kód se překládá do strojového jazyka před spuštěním,

- **imperativní a procedurální** – program je tvořen posloupností příkazů a funkcí,

- **strukturovaný** – používá bloky kódu a řízení toku pomocí podmínek a cyklů,

- **staticky typovaný** – datové typy jsou určeny při kompilaci a kontrolovány překladačem,

- **rekurzivní** – funkce mohou volat samy sebe.